---
description: >-
  Research case: Opvoeding en criminaliteit | Stef van Dijk | 500621842 | CMD @
  HvA
---

# Research for Data

Dit document beschrijft de research case voor het vak _Research for Data_. Het toegewezen thema is **opvoeding**. Deze pagina bevat het proces en samenvatting van de research case, waar de belangrijkste punten uitgelicht worden. De volledige gegevens zijn opgenomen in de overige pagina's. Bronnen zijn aangeduid middels **"**\[  \]**"** en terug te vinden in de [Zoekhistorie](zoekhistorie.md). Alle bronnen zijn opgeslagen en terug te vinden in [Google Drive](https://drive.google.com/open?id=13iFdsiooQKUIvUN3lfU_EG4MZ97iydsI). Analyse van de aanbevolen bronnen is terug te vinden in de [Bronnenlijst](bronnenlijst.md)

## Voorbereiding en opzet

### Mind Map

Met het thema opvoeding heb ik eerst een klein vooronderzoek gedaan om subthema's te bepalen. Via heropvoeding ben ik uitgekomen op **criminaliteit**. Deze wil ik afzetten tegen **opvoedingsstijlen**. 

Zie pagina: [Mind Map](mind-map.md)

### Onderzoeksvraag

> Met welke opvoedingsstijl geef je je kind, in Nederland, de meeste kans op een succesvolle, niet criminele toekomst.

Bekijk alle stappen in de onderzoeksvraag hier: [Onderzoeksvragen](onderzoeksvragen.md)

### Hypothese

H1: Een vrije opvoeding zorgt voor een grotere kans op een criminele toekomst.  
H0: Een vrije opvoeding zorgt niet voor een grotere kans op een criminele toekomst.

## Proces Research
De volgende hoofdstukken bevatten het onderzoek per stap. Eerst wordt **opvoeding** onderzocht. Vervolgens wordt **criminaliteit en jongeren** uitgelicht. Hierna worden er verbanden gezocht tussen deze onderwerpen. Hieruit volgt een voorzichtige conclusie/samenvatting.

### Opvoedingsstijlen
#### Deelvraag: Wat zijn de verschillende opvoedinsstijlen

Als we het over de opvoeding van een kind hebben, bestaan er grofweg 4 opvoedingsstijlen \(dikgedrukt\). Er wordt echter soms ook gesproken over tussenvarianten. De variatie in deze opvoedingsstijlen zit hem voornamelijk in de vrijheid die het kind krijgt. Een opsomming:

* Autocratisch
* **Autoritair**
* Participatief
* **Democratisch \(Autoratief\)**
* Egalitair
* **Permissief**
* **Laissez-faire**
* Negerend

\[Opvoedinsstijl: Wikipedia\]

|  | Veeleisend/Hoge verwachtingen | Weinig eisend/Weinig verwachtingen |
| :--- | :--- | :--- |
| Toegankelijk | Democratisch | Permissief |
| Ontoegankelijk | Autoritair | Laissez-faire |

\[Opvoedinsstijl: Mens en Samenleving\]

#### Deelvraag: Wat is de trend in opvoeding in de afgelopen 10-20 jaar geweest?

De bron [Verdwijnen van ouderlijk gezag op kind heeft keerzijde] bevat het volgende citaat:
> "Wat wel nieuw is, is dat de ouders hun kinderen in het afgelopen kwart eeuw steeds vrijer zijn gaan opvoeden. Een trend die is versterkt door internet."

In ['Kinderen moeten minder beschermd worden opgevoed']:
> "VeiligheidNL lanceert daarom vrijdag de campagne Met een beetje risico komen ze er wel om ouders, scholen en de overheid te stimuleren om kinderen in de leeftijd van vijf tot zeven jaar wat meer 'los' te laten."

Er zijn duidelijk signalen dat er vrijer opgevoed wordt, en zelfs gepromoot wordt. VeiligheidNL is geen overheidsinstelling, maar ondersteunt partijen (zo ook de overheid) in creÃ«ren van veilig gedrag en omgevingen. Het lijkt er echter niet op dat er in de laatste 20 jaar veel gebeurd is in de vrijheid van opvoeding.

#### Deelvraag: Wat is de 'scope' van een 'vrije opvoeding' in deze research case?

Niet elke bron maakt gebruik van dezelfde beschrijving voor opvoedingsstijlen. Vrij of streng wordt hier in de breedste vorm gebruikt.

### Criminaliteit & Jongeren
#### Deelvraag: Zijn er interessante statistieken over (jeugd)criminaliteit?

Allereerst de cijfers jeugdcriminaliteit. De _Monitor Jeugdcriminaliteit_ geeft een duidelijk beeld van de criminaliteit onder de jeugd \(12-23 jaar\). Er is namelijk sinds 2007 een sterke daling te zien:

![\[Monitor Jeugdcriminaliteit 2017\]](.gitbook/assets/afname_jeugdcrimi.PNG)  
[CBS.nl]

Deze daling is echter niet exclusief voor de jeugd, over de gehele bevolking genomen is de criminaliteit met ca. 50% afgenomen.

![\[CBS.nl Criminaliteit Achtergrond\]](.gitbook/assets/geregistreerde-verdachten-van-misdrijven-naar-achtergrond-16-11-21.png)  
[CBS.nl]

#### Deelvraag: Wat is de 'scope' van criminaliteit in deze research case?

Niet elke bron heeft het over criminaliteit of beschrijft dit in hetzelfde detail. Binnen deze research case kan dan ook eigenlijk alleen gesproken worden over criminaliteits-indicatoren. Dit kan zowel lichte als zware criminaliteit zijn, maar soms ook aanwijzingen als bijvoorbeeld spijbelen/schoolverlaten.

### Opvoeding en Criminaliteit
#### Deelvraag: In hoeverre zorgt een vrije of strenge opvoeding voor probleemgedrag en/of criminaliteit?

Er is veel onderzoek gedaan naar vrije en/of strenge opvoeding en het risico op probleemgedrag en/of crimineel gedrag. Een aantal interessante bronnen en citaten:

#### [Vrije opvoeding leidt niet tot vrije mensen] 
> Voor strenge opvoeding

- "Om kinderen op te voeden tot vrije en verantwoordelijke mensen volstaat het niet om kinderen vrij te laten en het ze allemaal zelf uit te laten zoeken. Integendeel: kinderen hebben sterke ouders nodig."
- "Opvoeding, of het nu om ouders, leraren of maatschappelijk werkers gaat, moet eropuit zijn karakter te vormen, en dat lukt het beste als de volwassene zelf een voorbeeld is, een pedagogische persoonlijkheid waar de jongere zich aan kan spiegelen, of zich tegen af kan zetten."

#### [Vrije opvoeding van kinderen]
> Voor strenge opvoeding

- "De combinatie van mensen zonder grenzen die met elkaar in contact komen, is de reden voor de uitwassen die steeds vaker in het nieuws komen. Dan ontstaan problemen in het kwadraat. Zoals ijzeren staven op spoorrails leggen, stoeptegels van viaducten gooien en gootsteenontsoppersbommen (is een bijtend zuur) in een bus gooien."

#### [Als we onze kinderen opvoeden, gebruiken we verschillende opvoedstijlen.]
> Voor strenge opvoeding
- "Laissez Faire [..] Ze kunnen eenzaam, gesloten of zelfs crimineel zijn."

#### [Leidt streng opvoeden tot voorbeeldige kinderen?] 
> Tegen strenge opvoeding

- "Op de lange termijn worden kinderen juist agressiever en minder gehoorzaam van billenkoek. Een kind een draai om de oren geven om het te straffen voor agressief gedrag, werkt al helemaal averechts."
- "Erasmus MC [..] Generation R [..] Wederom was daar de uitkomst: streng opvoeden vergroot juist het risico op gedragsproblemen."

#### [Opvoedmythes: strenge opvoeding of te vrij?]
> Tegen strenge opvoeding

- "Alleen: hoe meer je je kinderen onder jouw controle hebt, hoe minder zij kunnen oefenen in zelfcontrole. [...] we willen juist pubers die niet klakkeloos met de groep meelopen. En volwassenen die weten wat zij met hun eigen leven willen."

## Samenvatting/Conclusie
In de afgelopen 10 jaar is de criminaliteit zowel onder jongeren maar ook in het algemeen flink gedaald. In de afgelopen 100 jaar is de opvoeding steeds vrijer geworden, echter lijkt deze trend de afgelopen 20 jaar niet of nauwelijks veranderd te zijn. Er is geen correlatie vindbaar tussen deze twee trends. Generation R, een bron met hoge authoriteit is wel duidelijk dat streng opvoeden het risico op gedragsproblemen vergroot. De andere bronnen zijn minder authoritair, en zodoende kan geconcludeerd worden dat een vrije opvoeding tot een succesvollere, niet criminele toekomst leidt.

## Opmerkingen
De research case is breed opgezet, er zijn veel andere factoren die van invloed kunnen zijn op een criminele toekomst. Bijvoorbeeld inkomen, woonplaats/land, geloof, ethniciteit, gezinssamenstelling, (toekomstige) opleidingsniveaus. Vele onderzoeken naar deze factoren bekijken de opvoeding niet of nauwelijks of zetten dit vervolgens niet af tegen een indicator voor criminaliteit. Betreffende opvoeding is er vooral gekeken naar vrije keuzes, en minder naar empathie vanuit de ouders. Hier zitten waarschijnlijk ook interessante inzichten.




















